# Information om tjänsten

Kerrokantasi (Säg din åsikt) är Helsingfors stads webbtjänst, där kommuninvånarna kan uttrycka sina åsikter och bli hörda i frågor av olika slag som ska tas upp i beredningen eller redan bereds. Andra användare kan se och kommentera åsikterna och de upptas också i rapporter och sammanfattningar som beredarna och beslutsfattarna kan utnyttja. Åsikterna kan laddas ned i Excel-format.

Kerrokantasi-tjänsten förverkligar stadens modell för delaktighet och interaktion (https://www.hel.fi/helsinki/sv/stad-och-forvaltning/delta/kanaler/verksamhetsmodeller-for-delaktighet/). Enligt 22 § i kommunallagen bör kommunen se till att kommuninvånarna kan delta och påverka kommunens verksamhet, särskilt genom att utreda invånarnas åsikter före beslutsfattandet.

E-tjänsten produceras av Helsingfors stad. Du kan ge respons på tjänsten via länken för respons www.hel.fi/respons eller du kan skicka email (kerrokantasi at hel.fi).

## Användarvillkor

E-tjänsten produceras av Helsingfors stad. Du kan ge respons på tjänsten via länken för respons www.hel.fi/respons eller du kan skicka email (kerrokantasi at hel.fi).

## Användarvillkor

I Kerrokantasi-tjänsten kan användaren skriva sin åsikt antingen med sitt eget namn eller under en pseudonym. Om du vill underteckna din åsikt, skriv då ditt namn i formulärets namnfält.

Genom att logga in i tjänsten ger du ditt samtycke till att dina idéer och kommentarer publiceras med ditt namn eller din signatur och att administrationen kan radera eller redigera dina inlägg om de anses vara förolämpande eller i övrigt olämpliga. Dina personuppgifter lämnas inte ut till utomstående och används inte för andra syften än dem som gäller användningen av tjänsten Kerrokantasi.

Det är förbjudet att olovligen använda en annan persons namn. Var och en ansvarar själv för de eventuella följder som orsakas av missbruk av en annan persons namn.

## Registrering

Registrering i tjänsten krävs om du vill gilla (=tumme upp) en åsikt som inloggad användare.

Registreringen kräver en fungerande e-postadress, dit lösenordet för inloggning skickas.

## Användarens ansvar

Alla användare har det fulla ansvaret för sina skriverier och deras innehåll.

Som användare förbinder du dig att i det innehåll du producerar eller lägger till, såsom texter, bilder, videor eller andra bilagor och material (här sammantaget kallat ’Material’), iakttaga god sed och gällande lagstiftning.

Genom att ladda eller på annat sätt lägga till Material till tjänsten ger du ditt samtycke till att Material som omfattas av upphovsrätten licenseras med Creative Commons –licensen Erkännande-Icke-Kommersiell-DelaLika 4.0 Internationell (CC BY-NC-SA 4.0).

Som användare garanterar du och svarar för att du har rätt att tillägga Materialet till tjänsten, och att Materialet eller att det läggs till tjänsten inte kränker andras immateriella eller andra rättigheter.

## Övervakning av diskussioner

Tjänsten övervakas närmast under kontorstid på vardagar. Kommentarerna granskas inte på förhand. Du kan anmäla osakliga inlägg via länken för respons.via länken för respons www.hel.fi/respons eller du kan skicka email (kerrokantasi at hel.fi).

De som övervakar tjänsten har rätt att radera och redigera inläggen. Helsingfors stad förbehåller sig rätten att också använda de inlägg som publiceras i tjänsten i andra sammanhang. Helsingfors stad tar inget ansvar för innehållet i skriverierna.

## Olämpliga och lagstridiga inlägg

Inläggen i tjänsten ska följa god diskussionssed och anknyta till det aktuella temat. Inlägget döljs om det fastställts som olagligt i den finska lagstiftningen.

Exempel: olagliga inlägg

•	är ärekränkande 

•	sprider information som kränker privatlivet

•	sprider information om omständigheter som ska hållas hemliga

•	hetsar mot folkgrupp

•	anstiftar till brott

Otillbörliga inlägg eller texter kan raderas eller redigeras. Huruvida inlägget är otillbörligt eller saknar samband med temat avgörs från fall till fall.

Exempel: otillbörliga inlägg

•	innefattar svordomar eller vulgära uttryck

•	hänger inte ihop med det ämne som diskuteras eller länkar till internetmaterial som inte främjar detta ämne

•	är inte nödvändigtvis lagstridiga men kränker någon individ eller grupp

•	innehåller kommersiella budskap

•	innehåller privatpersoners person- eller kontaktuppgifter

Ifall det Material du lägger till kränker upphovsrätten eller annars är mot lagen eller opassande tas det bort.

## Registerbeskrivning

När du är klient vid stadens tjänster eller på annat sätt sköter ärenden med staden, samlar staden in personuppgifter om dig i den utsträckning som krävs för ärendet. Alla uppgifter samlas in i olika register beroende på användningsändamålet med uppgifterna. Registerbeskrivningar finns för registren. De finns på www.hel.fi/rekisteriseloste. På sidan finns ett Register över delaktighet och respons (https://www.hel.fi/static/liitteet/kanslia/rekisteriselosteet/Keha/Kanslia-EU-Osallisuuden-ja-palautteiden-rekisteri-SV.pdf) för webbplatsen Kerrokantasi. Mer information om de rättigheter som enligt EU:s dataskyddsförordning (https://www.hel.fi/helsinki/sv/stad-och-forvaltning/information/dataskydd/) gäller i Helsingfors stads webbtjänster.

## Licensiering av innehållet

Alla de kreativa under upphovsrätten lydande innehåll, såsom texter, bilder, fonter, ljudupptagningar och videor, som användaren lägger till tjänsten publiceras enligt villkoren i Creative Commons –licensen BY-NC-SA 4.0: https://creativecommons.org/licenses/by-nc-sa/4.0/deed.fi.

All data inom tjänsten publiceras som öppen data, enligt villkoren i Open Data Commons Open Database Licence (ODbL).

## Kakor

Den här webbplatsen använder webbkakor.

En webbkaka (cookie) är en textfil som webbläsaren lagrar på användarens enhet. Kakor möjliggör egenskaper som underlättar användningen av tjänsten. De kan också användas för att samla in information om användarna i syfte att förbättra tjänsten. Med hjälp av kakor skapar vi en smidigare och mer välfungerande webbplats som allt bättre kan beakta användarnas behov.

I fråga om webbanalys innefattar kakorna en anonym, individuell kod som ger oss information om olika besökare på webbplatsen och bland annat om besökarnas webbläsare och enheter. Webbadministratören ser inga uppgifter som identifierar besökaren. Kakorna ger information om hur man rör sig på webbplatsen via webbläsaren och vilka sidor som visas.

Dessutom används innehåll ur utomstående webbtjänster på webbplatsen. De utomstående webbtjänsterna kan placera egna kakor i webbläsaren.
