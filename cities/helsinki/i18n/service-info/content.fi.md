# Tietoa Kerrokantasi.hel.fi –palvelusta

<p class="lead">Kerrokantasi on Helsingin kaupungin ylläpitämä verkkopalvelu, jossa kuntalaiset voivat kertoa mielipiteensä ja tulla
kuulluksi erityyppisistä valmisteluun tulevista tai valmistelussa jo olevista asioista. Mielipiteet ovat muiden
nähtävinä ja kommentoitavina, ja niistä tuotetaan raportit ja yhteenvedot valmistelijoiden ja päättäjien käyttöön.</p>

Palvelu on testausvaiheessa, ja sen pilottikäytössä olevassa versiossa ei ole vielä kaikkia suunnitteilla olevia
ominaisuuksia ja toiminnallisuuksia. Testiversion tarkoituksena on mielipiteiden keräämisen ohella saada palautetta myös
itse palvelusta ja sen toiminnasta. Palautetta voi antaa joka sivulla sijaitsevan palautelaatikon kautta.

Kuntalaiset voivat seurata palvelun avulla myös kommentoimansa asian etenemistä ja arvioida annettujen mielipiteiden
vaikutusta päätöksenteossa. Nyt testattavana olevasta versiosta puuttuu vielä mm. kyseessä olevan asian käsittelyn ja
päätöksentekoprosessin seurantamahdollisuus. Se toteutetaan myöhemmin hyödyntäen kaupungin asianhallintajärjestelmän
Ahjon avointa rajapintaa (OpenAhjo).

Kerrokantasi-palvelun kehittäminen liittyy kaupungin strategiaohjelmaan 2013 - 2016 (Avoin ja osallistava Helsinki) ja
tietotekniikkaohjelmaan 2012 -2015 (uusien vuorovaikutuskonseptien kehittäminen). Kuntalain 27 §:n mukaan kunnan on
huolehdittava kuntalaisten edellytyksistä osallistua ja vaikuttaa kunnan toimintaan erityisesti selvittämällä asukkaiden
mielipiteitä ennen päätöksentekoa.

Palvelusta vastaa Helsingin kaupunginkanslia. Palveluun liittyviä kysymyksiä ja kehittämisehdotuksia voi lähettää
palautelomakkeella.

## Käyttöehdot

Kerrokantasi –palvelussa käyttäjä voi kirjoittaa mielipiteensä kyseessä olevasta asiasta nimellä tai nimimerkillä. Jos
haluat allekirjoittaa mielipiteesi, kirjoita nimesi lomakkeen nimikenttään. Nimimerkkiä koskevat samat lainmukaisuus- ja
asianmukaisuusvaatimukset kuin itse keskustelua (ks. alla kohta Kirjoittajan vastuu). Toisen henkilön nimen luvaton
käyttäminen on kiellettyä. Jokainen vastaa itse niistä mahdollisista seurauksista, joita aiheutuu toisen henkilön nimen
väärinkäyttämisestä.

Vastaukset tulevat pääsääntöisesti sellaisenaan näkyviin muiden käyttäjien luettavaksi kommenttipalstalle. Joitakin
pieniä muokkauksia (esimerkiksi kirjoitusvirheet) voidaan tehdä kaupungin toimesta.

Voit kirjoittaa mielipiteesi suomeksi ja ruotsiksi, mutta myös muita kieliä voi käyttää.

Älä käytä SUURAAKKOSIA, sillä ne hankaloittavat kokonaisuuden luettavuutta ja viestivät huutamista.

### Rekisteröityminen

Rekisteröitymistä palveluun vaaditaan, mikäli haluat kirjautuneena käyttäjänä kannattaa (=peukuttaa) annettua
mielipidettä. Rekisteröitymisessä vaaditaan toimiva sähköpostiosoite, johon kirjautumissalasana lähetetään.

### Kirjoittajan vastuu

Mielipiteen kirjoittamisessa on noudatettava hyviä tapoja ja voimassa olevaa lainsäädäntöä. Jokainen keskustelija on
vastuussa omista kirjoituksistaan ja niiden sisällöstä.

### Keskustelujen valvonta

Palvelua seurataan lähinnä virka-aikana arkisin. Viestejä ei pääsääntöisesti tarkisteta ennakkoon. Voit myös ilmoittaa
asiattomista viesteistä palautelomakkeen kautta.

Palvelun valvojilla on oikeus poistaa ja muokata viestejä. Helsingin kaupunki pidättää itselleen oikeuden käyttää
palvelussa julkaistuja viestejä muissa yhteyksissä. Helsingin kaupunki ei ole rikos- ja vahingonkorvausoikeudellisessa
vastuussa kirjoitusten sisällöstä.

### Asiattomat ja lainvastaiset viestit

Palvelun viestien tulee noudattaa hyvää keskustelutapaa ja niiden tulee liittyä kyseessä olevaan aiheeseen. Viesti
poistetaan, jos se on määritelty Suomen lainsäädännössä lainvastaiseksi.

Lainvastainen viesti esimerkiksi:

*   loukkaa toisen kunniaa levittää toisen yksityisyyttä koskevia tietoja levittää salassa pidettäviä tietoja
*   kiihottaa kansanryhmää vastaan yllyttää rikokseen.

Asiaton viesti voidaan poistaa tai sitä voidaan muokata. Viestin asiattomuus tai aiheeseen liittymättömyys ratkaistaan
tapauskohtaisesti

Asiaton viesti esimerkiksi:

*   sisältää kiroilua tai alatyylisiä ilmaisuja linkittää internet-aineistoon, joka ei tue keskustelun aihetta tai
*   on muuten asiaton ei liity keskustelun kohteena olevaan aiheeseen ei ole välttämättä lainvastainen, mutta on jotain
*   henkilöä tai henkilöryhmää loukkaava sisältää kaupallisia viestejä sisältää toisen yksityishenkilön henkilö- tai
*   yhteystietoja.

### Yhteys ylläpitoon

Jos huomaat kommenttipalstan mielipiteissä asiatonta tekstiä, voit lähettää siitä ilmoituksen palautelomakkeella.

## Linkit

* [Helsingin kaupungin rekisteriseloste](http://www.hel.fi/rekisteriseloste)
