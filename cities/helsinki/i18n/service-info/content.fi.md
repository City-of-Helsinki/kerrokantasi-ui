# Tietoa Kerrokantasi.hel.fi –palvelusta

<p class="lead">Kerrokantasi on Helsingin kaupungin ylläpitämä verkkopalvelu, jossa kuntalaiset voivat kertoa mielipiteensä ja tulla
kuulluksi erityyppisistä valmisteluun tulevista tai valmistelussa jo olevista asioista. Mielipiteet ovat muiden
nähtävinä ja kommentoitavina, ja niistä tuotetaan raportit ja yhteenvedot valmistelijoiden ja päättäjien käyttöön.
Mielipiteistä voi ladata yhteenvedon excel-muodossa omalle tietokoneelle.</p>

Kerrokantasi-palvelu toteuttaa osaltaan [kaupungin osallisuus- ja vuorovaikutusmallia](https://www.hel.fi/helsinki/fi/kaupunki-ja-hallinto/osallistu-ja-vaikuta/vaikuttamiskanavat/osallisuus-ja-vuorovaikutusmalli/) . Kuntalain 22 §:n mukaan kunnan on huolehdittava kuntalaisten edellytyksistä osallistua ja vaikuttaa kunnan toimintaan erityisesti selvittämällä asukkaiden mielipiteitä ennen päätöksentekoa.

Palvelusta vastaa Helsingin kaupunginkanslia. Palveluun liittyviä palautteita, kysymyksiä ja kehittämisehdotuksia voi lähettää palautelomakkeella osoitteessa www.hel.fi/palaute tai sähköpostilla (kerrokantasi at hel.fi).

## Käyttöehdot

Kerrokantasi –palvelussa käyttäjä voi kirjoittaa mielipiteensä kyseessä olevasta asiasta nimellä tai nimimerkillä. Jos haluat allekirjoittaa mielipiteesi, kirjoita nimesi lomakkeen nimikenttään.

Kirjautumalla palveluun hyväksyt sen, että mielipiteesi ja kommenttisi julkaistaan nimelläsi ja kirjoittamiasi tekstejä voidaan ylläpidon toimesta poistaa ja muokata, mikäli ne katsotaa loukkaaviksi tai muutoin asiattomiksi. Henkilötietojasi ei luovuteta ulkopuolisille eikä käytetä muihin tarkoituksiin kuin Kerrokantasi-palvelun käyttämiseen liittyviin asioihin.

Toisen henkilön nimen luvaton käyttäminen on kiellettyä. Jokainen vastaa itse niistä mahdollisista seurauksista, joita aiheutuu toisen henkilön nimen väärinkäyttämisestä.

### Rekisteröityminen

Rekisteröitymistä palveluun vaaditaan, mikäli haluat kirjautuneena käyttäjänä kannattaa (=peukuttaa) annettua mielipidettä tai äänestää vaihtoehdoista.

Rekisteröitymisessä vaaditaan toimiva sähköpostiosoite, johon kirjautumissalasana lähetetään.

### Käyttäjän vastuu

Käyttäjä vastaa kirjoituksistaan ja niiden sisällöstä.

Käyttäjänä sitoudut tuottamissasi ja lisäämissäsi sisällöissä, kuten tekstit, kuvat ja muut liitteet ja aineistot (myöhemmin ’Materiaali’), noudattamaan hyviä tapoja ja voimassa olevaa lainsäädäntöä.

Lataamalla tai muuten lisäämällä Materiaalia palveluun annat suostumuksesi sille, että tekijänoikeuden alainen Materiaali lisensoidaan Creative Commons–lisenssillä ”Nimeä-EiKaupallinen-JaaSamoin 4.0 Kansainvälinen” (CC BY-NC-SA 4.0). Linkki lisenssin ehtoihin löytyy osoitteesta https://creativecommons.org/licenses/by-nc-sa/4.0/deed.fi.

Käyttäjänä takaat ja vastaat siitä, että sinulla on oikeus lisätä Materiaali palveluun, ja ettei Materiaali tai sen lisääminen palveluun loukkaa muiden immateriaali- tai muita oikeuksia.

### Keskustelujen valvonta

Palvelua seurataan lähinnä virka-aikana arkisin. Viestejä ei tarkisteta ennakkoon. Voit myös ilmoittaa asiattomista viesteistä palautelomakkeella osoitteessa www.hel.fi/palaute tai sähköpostilla (kerrokantasi at hel.fi).

Palvelun valvojilla on oikeus poistaa ja muokata viestejä. Helsingin kaupunki pidättää itselleen oikeuden käyttää palvelussa julkaistuja viestejä muissa yhteyksissä. Helsingin kaupunki ei vastaa kirjoitusten sisällöstä.

### Asiattomat ja lainvastaiset viestit

Palvelun viestien tulee noudattaa hyvää keskustelutapaa ja niiden tulee liittyä kyseessä olevaan aiheeseen. Viesti piilotetaan julkisuudesta, jos se on määritelty Suomen lainsäädännössä lainvastaiseksi.

Lainvastainen viesti esimerkiksi:

* loukkaa toisen kunniaa
* levittää toisen yksityisyyttä koskevia tietoja
* levittää salassa pidettäviä tietoja
* kiihottaa kansanryhmää vastaan
* yllyttää rikokseen

Asiaton viesti voidaan poistaa tai sitä voidaan muokata. Viestin asiattomuus tai aiheeseen liittymättömyys ratkaistaan tapauskohtaisesti

Asiaton viesti esimerkiksi:

* sisältää kiroilua tai alatyylisiä ilmaisuja
* ei liity keskustelun kohteena olevaan aiheeseen tai linkittää internet-aineistoon, joka ei tue keskustelun aihetta
* ei ole välttämättä lainvastainen, mutta on jotain henkilöä tai henkilöryhmää loukkaava
* sisältää kaupallisia viestejä
* sisältää yksityishenkilön henkilö- tai yhteystietoja

Mikäli liittämäsi Materiaali rikkoo tekijänoikeuksia tai on muuten lainvastainen tai sopimaton, se poistetaan.

### Rekisteriseloste

Kun olet asiakkaana kaupungin palveluissa tai muutoin asioit kaupungin kanssa, kaupunki kerää henkilötietojasi siinä määrin kuin se on tarpeellista asian hoitamiseksi. Kaikki tiedot on kerätty eri rekistereihin tietojen käyttötarkoitusten mukaan. Rekistereistä on laadittu rekisteriselosteet, jotka pääset näkemään osoitteesta www.hel.fi/rekisteriseloste. Sivulla on Kerrokantasi-verkkosivustoa koskeva [Osallisuuden ja palautteiden rekisteriseloste](https://www.hel.fi/static/liitteet/kanslia/rekisteriselosteet/Keha/Kanslia-EU-Osallisuuden-ja-palautteiden-rekisteri.pdf). Lisätietoa [EU:n yleisen tietosuoja-asetuksen mukaisista oikeuksista](https://www.hel.fi/helsinki/fi/kaupunki-ja-hallinto/tietoa-helsingista/tietosuoja/) Helsingin kaupungin verkkopalveluissa.

### Sisällön lisensointi

Kaikki käyttäjän palveluun lisäämät tekijänoikeuksien alaiset luovat sisällöt, esimerkiksi tekstit, kuvat, fontit, ääninauhoitteet ja videot, julkaistaan Creative Commons BY-NC-SA 4.0 -lisenssin ehdoin: https://creativecommons.org/licenses/by-nc-sa/4.0/deed.fi

Kaikki palvelun tietoaineistot julkaistaan avoimena datana, Open Data Commons Open Database Licence (ODbL) -lisenssin ehdoin.

### Evästeet

Eväste on tiedosto, jonka selain tallentaa käyttäjän päätelaitteelle. Evästeitä käytetään tarjoamaan palvelun käyttöä helpottavia ominaisuuksia ja niiden avulla voidaan myös kerätä tietoa käyttäjistä palvelun parantamiseksi. Evästeiden avulla tarjoamme sujuvammin käytettävän ja toimivan verkkosivuston, joka vastaa entistä paremmin käyttäjien tarpeita.

Käyttäjäseurannan osalta evästeet sisältävät nimettömän, yksilöllisen tunnisteen, jonka avulla saamme tietoa sivustollamme vierailevista eri käyttäjistä, muun muassa heidän selaimistaan ja päätelaitteistaan. Käyttäjän yksilöiviä tietoja ei niistä näy sivuston ylläpitäjille. Evästeiden kautta saadaan tietoa siitä, miten selaimella liikutaan sivustoillamme ja minkälaisia sivuja katsotaan.

Lisäksi tässä verkkosivustossa käytetään ulkopuolisten verkkopalvelujen sisältöjä. Ulkopuoliset verkkopalvelut voivat asentaa selaimiin niiden omia evästeitä.
