# Saavutettavuusseloste – Kerrokantasi.hel.fi

Tämä saavutettavuusseloste koskee Helsingin kaupungin Kerro kantasi -verkkosivustoa. Sivuston osoite on https://kerrokantasi.hel.fi/.

## Sivustoa koskevat lain säädökset

Tämä sivusto on julkaistu 23.9.2018 jälkeen. Sivuston tulee täyttää lain edellyttämät saavutettavuuden vaatimukset.

## Kaupungin tavoite

Digitaalisten palveluiden saavutettavuudessa Helsingin tavoitteena on pyrkiä vähintään WCAG ohjeiston mukaiseen AA- tai sitä parempaan tasoon, mikäli se on kohtuudella mahdollista.

## Vaatimustenmukaisuustilanne

Tämä verkkosivusto täyttää lain asettamat kriittiset saavutettavuusvaatimukset WCAG v2.1 -tason AA mukaisesti seuraavin havaituin puuttein.

## Ei-saavutettava sisältö

Jäljempänä mainittu sisältö ei vielä täytä kaikkia lain asettamia saavutettavuusvaatimuksia.

### Havaitut puutteet

Tässä saavutettavuusselosteessa on raportoitu vain ne ongelmat, jotka liittyvät palvelun sisältöön.

1. Sivuston kielivalikko on kuvattu ruudunlukuohjelmalle puutteellisesti. Sivustolla on kääntämätöntä sisältöä ja englanninkielisten ja ruotsinkielisten sivujen kielimääritykset ovat puutteelliset.

(WCAG2.1: 3.1.2 Osien kieli, WCAG2.1: 3.1.1 Sivun kieli)

2. Hyppylinkin ja selainkohdistuksen toiminnassa on puutteita.

(WCAG2.1: 2.4.1 Ohita lohkot, WCAG2.1: 2.4.3 Kohdistusjärjestys)

3. Sivustolla on puutteellisesti kuvattuja linkkejä. Joidenkin linkkien aukeamisesta uuteen ikkunaan ei ilmoiteta.

(WCAG2.1: 1.1.1 Ei-tekstuaalinen sisältö, WCAG2.1: 1.3.1 Informaatio ja suhteet, WCAG2.1: 2.4.4 Linkin tarkoitus (kontekstissa), 3.2.4 Johdonmukainen merkitseminen)

4. Mobiilivalikon tila ei välity ruudunlukuohjelmalle ja sisäänkirjautumispainike on nimeämätön mobiilinäkymässä. (WCAG2.1: 4.1.2 Nimi, rooli, arvo)

### Puutteiden korjaus

Havaitut puutteet pyritään korjaamaan siten, että sivuston käyttö näppäimistöä käyttäen sekä avustavilla tekniikoilla, on mahdollista. Korjaukset pyritään suorittamaan mahdollisimman pian järjestelmäpäivitysten yhteydessä. Kolmansien osapuolien toimittajiin PDF-tiedostoihin pyydetään korjausta saavutettavuuden osalta.

## Tiedon saanti saavutettavassa muodossa

Mikäli käyttäjä ei koe saavansa sivuston sisältöä saavutettavassa muodossa, voi käyttäjä pyytää näitä tietoja sähköpostilla kerrokantasi@hel.fi tai palautelomakkeella www.hel.fi/palaute. Tiedusteluun pyritään vastaamaan kohtuullisessa ajassa.

## Saavutettavuusselosteen laatiminen

Tämä seloste on laadittu 15.6.2020 ja sitä on viimeksi päivitetty 11.9.2020.

## Saavutettavuuden arviointi

Saavutettavuuden arvioinnissa on noudatettu Helsingin kaupungin työohjetta ja menetelmiä, jotka pyrkivät varmistamaan sivuston saavutettavuuden kaikissa työvaiheissa.

Saavutettavuus on tarkistettu ulkopuolisen asiantuntijan suorittamana auditointina sekä itsearviona.

Saavutettavuus on tarkistettu käyttäen ohjelmallista saavutettavuustarkistusta sekä sivuston ja sisällön manuaalista tarkistusta. Ohjelmallinen tarkistus on suoritettu käyttäen Siteimproven saavutettavuuden automaattista testaustyökalua ja selainlaajennusta.

Ulkopuolisen asiantuntija-auditoinnin on suorittanut Helsingin kaupungin palvelukeskus -liikelaitos.

## Saavutettavuusselosteen päivittäminen

Sivuston saavutettavuudesta huolehditaan jatkuvalla valvonnalla tekniikan tai sisällön muuttuessa, sekä määräajoin suoritettavalla tarkistuksella. Tätä selostetta päivitetään sivuston muutosten ja saavutettavuuden tarkistusten yhteydessä.

## Palaute ja yhteystiedot

Sivuston saavutettavuudesta vastaa Helsingin kaupunginkanslia/ viestintäosasto/ Heli Rantanen, heli.k.rantanen at hel.fi.

## Ilmoittaminen ei-saavutettavasta sisällöstä

Mikäli käyttäjä kokee, etteivät saavutettavuuden vaatimukset kuitenkaan täyty, voi tästä tehdä ilmoituksen sähköpostilla kerrokantasi@hel.fi tai palautelomakkeella www.hel.fi/palaute.

## Saavutettavuuden oikeussuoja, Täytäntöönpanomenettely

Mikäli henkilö kokee, ettei hänen ilmoitukseensa tai tiedusteluunsa ole vastattu tai vastaus ei ole tyydyttävä, voi asiasta tehdä ilmoituksen Etelä-Suomen aluehallintovirastoon. Etelä-Suomen aluehallintoviraston sivulla kerrotaan tarkasti, miten asia käsitellään.

Etelä-Suomen aluehallintovirasto

Saavutettavuuden valvonnan yksikkö

www.saavutettavuusvaatimukset.fi

saavutettavuus@avi.fi

Puhelinvaihde: 0295 016 000

Avoinna: ma-pe klo 8.00 – 16.15

## Helsingin kaupunki ja saavutettavuus

Helsingin kaupungin tavoitteena on olla kaikille esteetön ja saavutettava kaupunki. Kaupungin tavoitteena on, että Helsingissä on kaikkien kaupunkilaisten mahdollisimman helppo liikkua ja toimia ja että kaikki sisältö ja palvelut olisivat kaikkien saavutettavissa.

Kaupunki edistää digitaalisten palveluiden saavutettavuutta yhdenmukaistamalla julkaisutyötä ja järjestämällä saavutettavuuteen keskittyvää koulutusta henkilökunnalleen.

Sivustojen saavutettavuuden tasoa seurataan jatkuvasti sivustoja ylläpidettäessä. Havaittuihin puutteisiin reagoidaan välittömästi. Tarvittavat muutokset pyritään suorittamaan mahdollisimman nopeasti.

## Vammaiset ja avustavien teknologioiden käyttäjät

Kaupunki tarjoaa neuvontaa ja tukea vammaisille ja avustavien teknologioiden käyttäjille. Tukea on saatavilla kaupungin sivuilla ilmoitetuista neuvontasivuilta sekä puhelinneuvonnasta. https://www.hel.fi/kanslia/neuvonta-fi
